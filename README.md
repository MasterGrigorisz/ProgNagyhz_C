Nagyházi feladatleírása:
Receptes könyv *

A programodnak egy receptgyűjteményt kell tárolnia:

Ehhez ismernie kell a felhasználható összetevőket (pl. liszt, paradicsom, ...)
Meg kell jegyezni az elkészíthető ételeket, amelyekhez tartozóan meg kell jegyeznie az étel nevét, a hozzávalókat (mennyiségekkel), és az elkészítés módját.
Lehessen új receptet rögzíteni, közben a hozzávalókat az összetevők listájából kiválasztva, vagy újat rögzítve.
És persze legyen lehetőség régi, megunt receptet törölni.
Lehessen a programban többféleképpen keresni a receptek között:

Az étel nevét megadva.
„Nincs ötletem” funkció: véletlenszerűen sorsol a program ételeket, és ha a felhasználó elfogadja valamelyiket, akkor megjeleníti annak a receptjét.
„De ennék egy kis...” funkció: a felhasználó megad egy összetevőt, és a program azokat az ételeket listázza, amelyek azt tartalmazzák. Ezután kiválasztható valamelyik, és a program megjeleníti a részleteket.
„El kell használni” funkció: a felhasználó megad egy vagy több összetevőt, és a program olyan recepteket listáz, amelyekben az összes megadott összetevő szerepel.
